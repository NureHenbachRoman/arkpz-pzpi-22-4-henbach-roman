МІНІСТЕРСТВО ОСВІТИ І НАУКИ УКРАЇНИ
 
ХАРКІВСЬКИЙ НАЦІОНАЛЬНИЙ
УНІВЕРСИТЕТ РАДІОЕЛЕКТРОНІКИ
 
Кафедра «Програмна інженерія»
 
 
ЗВІТ
до лабораторної роботи №1 з дисципліни
«Аналіз та рефакторинг коду»
На тему: «Розробка Vision&Scope»

 
 
Виконав:                                                           	Прийняв:
ст. гр. ПЗПІ-22-4                                    	       	ст. викладач кафедри ПІ 
Геньбач Роман Максимович                                  Сокорчук Ігор Петрович
						







Харків 2024
МЕТА
     Описати проєкт «Програмна система для автоматизації роботи пральних машин у громадських пральнях “LaundroMate”» у форматі Vision & Scope.

ХІД РОБОТИ
	Документ у форматі Vision & Scope надано в додатку А.

ВИСНОВКИ
     Відео-презентація документу: https://youtu.be/UaB8JSrVfl4.


ДОДАТОК А
Опис проєкту «Програмна система для автоматизації роботи пральних машин у громадських пральнях “LaundroMate”» у форматі Vision & Scope.

     1 BUSINESS REQUIREMENTS (БІЗНЕС-ВИМОГИ)
     1.1 Background (Передумови) 
 
     Громадські пральні існують уже давно. Але більшість із них досі не мають можливості безготівкової оплати, а в деяких досі потрібен працівник, який приймає білизну і виконує усі потрібні дії, а також стежить за речима клієнтів. Клієнти майже всіх пралень приносять свої речі, не знаючи, чи є в той час вільні пральні машини.
     Існує потреба у автоматизації роботи громадських пралень, що дозволить зменшити витрати власників, покращити досвід клієнтів і полегшити роботу менеджерів таких закладів.

     1.2 Business Opportunity (Бізнес-можливості) 
 
     На європейському ринку автоматизації пральних машин та послуг у сфері прального бізнесу спостерігається значний попит на інноваційні рішення для управління і моніторингу роботи пральних закладів. Більшість існуючих систем зосереджені на базовому управлінні пральними машинами та платіжними системами, але мало хто пропонує інтеграцію інтелектуальних пристроїв для автоматизації процесів і моніторингу стану пральних машин через IoT.
     Одним із конкурентів є компанія «LaundryLux», яка пропонує повністю інтегровані системи для управління пральними машинами в комерційних умовах. Їхні продукти дозволяють здійснювати контроль над доступом до машин, збиранням платежів та моніторингом стану техніки. Однак їхній підхід вимагає значних фінансових вкладень у придбання спеціалізованих пральних машин та обмежує можливості для підприємців, які бажають працювати з уже існуючими машинами.
     Основні недоліки «LaundryLux»:
– Необхідність купувати специфічні пральні машини, що обмежує варіанти для підприємців;
– Високі початкові витрати на обладнання та програмне забезпечення;
– Система обмежена лише власними технологіями і не підтримує гнучку інтеграцію з іншими брендами;
     Наша система «LaundroMate» – це інноваційне рішення для автоматизації процесів у пральнях, яке поєднує в собі програмне забезпечення для управління та інтеграцію IoT-пристроїв для автоматизації та моніторингу стану пральних машин. На відміну від конкурентів, «LaundroMate» не прив'язує користувачів до специфічних брендів пральних машин і пропонує відкриту платформу для роботи з більшістю сучасних моделей техніки, що мають прикладний програмний інтерфейс. Також нашу систему виділяє режим динамічної вартості, що допоможе збільшити прибуток власників бізнесу, водночас зробивши послуги доступнішими для деяких клієнтів.
     Монетизація планується через місячну підписку для власників пралень з фіксованою ціною та додаткову щомісячну плату, що залежить від кількості підключених пральних машин і активних користувачів системи, а також продаж IoT-пристроїв для інтеграції з існуючими пральними машинами.
     Таким чином, «LaundroMate» пропонує гнучку, доступну та інноваційну альтернативу на ринку автоматизації громадських пралень, яка може зацікавити власників малих і середніх пралень, а також мережі, які хочуть модернізувати свої поточні системи без значних фінансових витрат на нове обладнання.

2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції) 
 
     Концепція системи "LaundroMate" полягає у створенні інноваційного рішення для автоматизації роботи пралень, яке поєднує зручність для кінцевих користувачів і ефективність для бізнесів. Система буде забезпечувати контроль над пральними машинами та моніторинг їх використання через інтеграцію з пристроями IoT та використання відкритих API для підключення різних брендів техніки. Це дозволить підприємствам обирати найкраще обладнання для своїх потреб без прив'язки до конкретних виробників, а також знижувати витрати на обслуговування та модернізацію.
     Клієнти громадських пралень отримають простий доступ до послуг через мобільний додаток, зручне бронювання та оплату, а також можливість відслідковувати статус прання в реальному часі.
     Власники пралень зможуть забезпечити скорочення витрат на обслуговування та оптимізацію використання обладнання завдяки системі моніторингу та контролю, а також отримають більш точну інформацію для прогнозування попиту та управління ресурсами.

2.2 Major Features (Головна функціональність) 
 
MF-1: Перегляд списку вільних пральних машин і часу, через який вони звільняться.
MF-2: Бронювання і оплата прання у обраному режимі на певний час.
MF-3: Відкриття дверей пральної машини через застосунок. 
MF-4: Режим динамічної вартості (обрахунок вартості прання залежно від обраного режиму і завантаженості пральні на даний момент з використанням параметрів, заданих адміністратором). 
MF-5: Резервне копіювання і відновлення бази даних.
MF-6: Моніторинг стану пральних машин і сповіщення про несправності.
MF-7: Аналітика використання пральних машин, візуалізація статистичних даних і прогнозування завантаженості пральних машин (наприклад, за допомогою лінійної регресії).

3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 Scope of Initial Release (Рамки первинного випуску) 

     Перший випуск міститиме код для серверної частини і IoT-пристроїв.
     Функції серверної частини:
– збір, організація і зберігання даних (облікових записів, інформації про пральні і пральні машини, інформації з IoT-пристроїв);
– авторизація та реєстрація (обробка запитів від мобільного і веб- застосунків);
– керування доступом залежно від ролі користувача;
– обробка подій, таких як завершення прання (необхідно надіслати клієнту сповіщення), запит від користувача на відкриття дверей, сповіщення про несправність від IoT-пристрою (необхідно повідомити адміністратора);
– статистичний аналіз даних на запит адміністратора чи власника пральні.
     Функції IoT-пристроїв:
– керування роботою пральної машини через API (початок прання в обраному режимі, відкриття дверей);
– збір і надсилання даних про стан пральної машини на запит від сервера;
– збір, початкова обробка і надсилання даних про цикл прання (час, режим, загальні витрати електроенергії, пік використання електроенергії);
– сповіщення про несправності пральних машин.
	 
3.2  Scope of Subsequent Releases (Рамки наступних випусків) 
 
     Функціональність веб-застосунку для адміністраторів пралень: 
– авторизація;
– перегляд статусу пральних машин (вільні/зайняті);
– моніторинг стану пральних машин (старт, завершення, несправності);
– управління розцінками для режиму динамічної вартості;
– сповіщення про помилки або потребу в технічному обслуговуванні;
– аналіз використання пральних машин, візуалізація статистичних даних і прогнозування завантаженості пральних машин;
     Функції веб-застосунку для адміністраторів баз даних:
– реєстрація адміністраторів пралень; 
– резервне копіювання та відновлення бази даних.
     Функціональність мобільного застосунку для клієнтів пралень: 
– реєстрація та авторизація;
– перегляд доступності пральних машин у реальному часі;
– бронювання пральної машини;
– оплата послуг через мобільний додаток;
– сповіщення про завершення циклу прання;
– захист речей: відчинити двері можна буде лише після запиту у застосунку.
     У майбутньому також можлива підтримка пральних машин з функцією сушіння, окремих сушильних автоматів і апаратів для видачі порошку або гелю для прання.

4 BUSINESS CONTEXT (БІЗНЕС-КОНТЕКСТ)

4.3 Operating Enviroment (Робоче середовище) 
 
     Для написання серверної частини буде використано фреймворк Django. Веб-застосунок буде написаний мовою програмування JavaScript з застосуванням фреймворку React. Мобільний застосунок буде розроблено під операційну систему Android з використанням фреймворку Jetpack Compose. IoT-модуль буде розроблено для плати Arduino з урахуванням взаємодії з API пральної машини.
     Для збереження даних буде використано базу даних MySQL.
     Взаємодія елементів системи відбуватиметься за принципами REST з використанням протоколу HTTPS. 
     Буде використано систему контролю версій Git і сервіс GitHub.
     Користувачі розташовані в центральній і західній Європі, тобто у межах 2–3 часових поясів. Основне навантаження очікується в межах 8:00–23:00 за всесвітнім часом.
     У 95% випадків час відгуку системи не має перевищувати 2 секунди, при цьому перебої в роботі системи є допустими під час періодів низького завантаження системи.

2


